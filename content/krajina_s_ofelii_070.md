---
title: Biblický námět
contentType: poetry
---

<section>

Kdyby se Judita  
     s těžkým nákladem v náručí  
     neblížila tak lehkým krokem  
     neutekla bych  
Ale v očích má tolik nevědomí  
     a blaženosti  
     že se ukrývám za nejbližším keřem  
     a počítám klapání jejích sandálků

Spěchá

</section>

<section>

A služka za ní  
     s brumláním  
     podobným vrčení ledničky

</section>

<section>

     ujídá hrozny z nesnědené večeře

</section>
