---
contentType: prose
---

## Bez názvu

Až na mě tma namíří ukazováčkem  
     seschnu a zešedivím  
     víc života stará  
     černého bezu přesycená  
     nakradená pod létem

Namíří na lásky  
     změklé mezi kořeny  
     na strach  
     na ruce  
     ano hlavně na ruce  
     na jeden prst  
     co se vymrštil proti jejímu  
     a ukládají na sebe  
     identická bříška čar  
     před dlaní  
     ňadry  
     klínem  
     dechem  
     před vším co mě dělá tělem

     až na mě namíří

     zbude po mně  
     jeden velmi tenký vlas
