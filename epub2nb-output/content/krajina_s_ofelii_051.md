---
contentType: prose
---

## Veřejně II. (muž)

Muž v černém hledá úkryt  
Hledá zběsile oběma rukama  
Posedlost veřejností  
I muži v černém si píší  
     ufňukané deníky  
     a za pevně stisknutými rty  
     je pekáček pětiletého děcka  
I muži v černém se třesou nadšením  
     najdou-li dopis na rozloučenou  
     předčasně  
I muži v černém souloží  
V noci obracejí ruce dlaněmi vzhůru  
(Z lovců jsou lovná zvířata)

Spí s otevřenými ústy  
     a z koutků jim teče  
     tenký pramínek slin
